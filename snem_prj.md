# Návrh usnesení na PRJ

VRJ by se měla zabývat zlepšením komunikace při řešení problémů při práci s digitálními nástroji Junáka, konkrétně SkautISem, a ztransparentněním  vývoje oprav a úprav SkautISu, například formou veřejného systému řízení požadavků (issue trackeru). 

## Zdůvodnění

Administrativa oddílů a středisek v Junáku byla z valné většiny přesunuta online, převážně do SkautISu a dalších online aplikací. SkautIS je velmi funkční a spolehlivá platforma, a jiné organizace by nám jeho zavedení a funkčnost jistě mohli jen závidět. 

Ovšem jeho rozvoj a další vývoj nejsou řízeny z našeho pohledu dostatečně transparentně. Důvodů pro toto tvrzení vidíme dva:

- pro nahlášení chyby je možné použít jen email. Po generické odpovědi po něm nenásleduje žádná další akce nebo reakce.
- do skautisu jsou přidávány nové funkce bez dobře zdůvodněné potřeby, existující funkce jsou ve stejnou chvíli uživatelsky nepřívětivé či nefunkční. 

V souhrnu, pro uživatele skautisu na úrovni oddílu či střediska není jasné, jak jsou vybírány priority rozvoje a údržby SkautISu. Proč jsou které funkce nově přidávány a proč nejsou existující funkce podporovány a udržovány. 

Níže jsou tyto body rozvedeny. 

### Hlášení chyb

Pro nahlášení chyb a požadavků ve skautisu lze využít email. Slovy podpory skautisu (z května 2021), "Takovéto hlášení  požadavků je dočasné, "issue tracker" máme zadaný k vývoji, snad se brzy dočkáme.".  Zatím nic a další reakce na toto téma již není možní získat. Dříve existovala "webová podpora", která obsahovala veřejné seznamy chyb, podle [webu](https://podpora.skaut.cz/) je něco podobného do budoucna zvažováno. 

Emailové hlášení chyb je zastaralý a nevhodný způsob správy požadavků. Po odeslání informace o chybě či požadavku se odesílateli dostane generické odpovědi, že požadavek bude zvážen, a většinou nic dalšího. To působí silně demotivačně pro odesílatele. Navíc to duplikuje práci činovníků, se stejným požadavkem musí vyvinout úsilí k dalšímu nahlášení chyby či požadavku, který již je znám.

### Staré a nové funkce

Mnohé existující funkce jsou v praxi jen velmi těžko použitelné, např. [hodnocení kvality](https://github.com/BoZenKhaa/SkautIS-ISsues/issues/5), [nemožnost efektivní úpravy emailových adres členů](https://github.com/BoZenKhaa/SkautIS-ISsues/issues/7), automatozované mailinglisty pomocí SkautISu. Tyto funkce byly do skautisu přidány, ale z vnějšího pohledu nejsou přiliš aktivně udržovány a rozvíjeny a jejich použití je velmi často tak složité, že nejsou používané. Naopak nové funkce jako inventarizace jsou zvažovány pro přidání do skautisu bez zjevné potřeby a poptávky v organizaci.

### Jak situaci zlepšit

Tím že SkautIS je ve skautském životě všudypřítomný a rozrůstá se do dalších a dalších součástí skautského života (viz táborobé přihlášky) a jeho činnost a vývoj platíme přímo a nepřímo z našich příspěvků a poplatků, máme právo požadovat zlepšení. 

Základem by z našeho pohledu měla být větší transparentnost ve vývoji SkautISu. Prvním možným krokem se nám jeví znovuzavedení veřejně dostupného systému pro správu požadavků, ve kterém by bylo možné sledovat, o které nové funkce je v organizaci zájem, které chyby jsou již známé a kolik uživatelů zasahují. 
